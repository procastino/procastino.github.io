## Que é isto?
Un proxecto de aplicación de tests de escolla múltiple para a práctica autónoma do alumnado en contidos de tecnoloxía. Todas as preguntas teñen unha soa resposta posible.
Esta aplicación de test toma como fonte o repositorio de preguntas de tecnoloxía https://github.com/procastino/bancosTecno en formato CSV
## Que me aporta?
Aínda que de certo hai cousas que van faltar, estes son algúns dos puntos que considero importantes
* Opción para o alumnado facer infinitos tests sobre __todas__ as preguntas do banco.
* Aleatoriedade da orde das preguntas e das opcións de resposta a estas.
* Autoavaliación inmediata e sinxela
* Soporte para imaxes nas preguntas
* Banco de preguntas virtualmente grande.
* Facilidade para crear as preguntas (usuarios de Moodle, _you know what I mean_)
## Que lle falta?
Evidentemente, moitísimas cousas, algunhas pode que chegue a conseguilas algún día e outras nin de coña.
* Os resultados non son gardados para o alumno nin poden ser enviados ao profesor.
* Non se pode modificar o tipo de pregunta, múltipla escolla cunha soa resposta correcta.
* Non podemos asignar unhas preguntas determinadas a un alumno ou grupo deles.
## Roadmap
Creo que así di a xente que fai proxectos de software cando quere poñer as cousas que quere facer no futuro.
* Que o usuario poida decidir cantas preguntas facer en cada test
* Algún tipo de rexistro de resultados para ser analizados
* Tomar as preguntas directamente do repositorio dos bancos de preguntas
* Poder seleccionar bloques ou coleccións de preguntas.
* Poder facer todas as preguntas dun bloque por orde.
* Modo _ultimate_ no que as preguntas incorrectas se repiten ata que se contestan todas ben.
