# README
## O IMPORTANTE
Ter un banco de preguntas completo nun formato extendido e doado (por confirmar) de empregar en distintas aplicacións (follas de cálculo, documentos de texto, ferramentas de tests...) como é o JSON. Este banco está no ficheiro [questions.json](https://github.com/procastino/procastino.github.io/blob/master/questions.json)
Se andas nisto desde hai un tempo, seguro que xa perdeches traballo que fixeras para algunha ferramenta ou servizo concreto e que agora non está dispoñible. Se é así, entenderás por que me parece imoortante ter as miñas preguntas nun formato adaptable e controlado por min.
De momento, parece fácil a transformación de JSON en CSV e de aí a unha folla de cálculo, xa non o parece tanto o crear formularios de google, si que parece posible instalar unha extensión para crear tests en Moodle e un pouco complexo e non sei se sería moi útil crear documentos de texto (exames) desde o banco.
## A ferramenta
Este repositorio corresponde coa páxina de github https://procastino.github.io . Aquí tento desenvolver unha ferramenta de tests para o alumnado que lles sirva para repasar e traballar os contidos de tecnoloxía e TICs, baseado no antes referido banco. Estás a facer odiosas comparacións mentais coas túas potentes, intuitivas e ben deseñadas ferramentas habituais?
## Que me aporta?
Aínda que de certo hai cousas que van faltar, estes son algúns dos puntos que considero importantes
* Opción para o alumnado facer infinitos tests sobre __todas__ as preguntas do banco.
* Aleatoriedade da orde das preguntas e das opcións de resposta a estas.
* Autoavaliación inmediata e sinxela
* Soporte para imaxes nas preguntas
* Posibilidade de desenvolvemento comunitario do banco de preguntas.
* Facilidade para crear preguntas (usuarios de Moodle, _you know what I mean_)
## Que lle falta?
Evidentemente, moitísimas cousas, algunhas pode que chegue a conseguilas algún día e outras nin de coña.
* Os resultados non son gardados para o alumno nin poden ser enviados ao profesor.
* Non se pode modificar o tipo de pregunta, múltipla escolla cunha soa resposta correcta.
* Non podemos asignar unhas preguntas determinadas a un alumno ou grupo deles.
##Roadmap
Creo que así di a xente que fai proxectos de software cando quere poñer as cousas que pensa facer no futuro. De toda esta lista, o máis probable é que o 90% se quede no tinteiro.
* (check) Engadir bloques de preguntas e crear un sistema de organización de temas, cursos e materias.
* Que o usuario poida decidir cantas preguntas facer en cada test
* (check) Engadir a posibilidade de incluír imaxes para as preguntas
* Algún tipo de rexistro de resultados para ser analizados
